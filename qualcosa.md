Nei procarioti e negli eucarioti unicellulari la divisione cellulare determina l’aumento del numero d’individui di una popolazione. Quando si trovano in ambienti favorevoli, caratterizzati dalla presenza di sostanze nutritive, da temperatura e umidità adeguate, questi organismi, una volta che hanno raggiunto una certa dimensione, si scindono in 2 parti. Gli individui che vengono generati hanno dimensioni pari alla metà dell’individuo che li ha originati. Questo processo è detto scissione binaria. E’ un processo molto veloce e in condizioni ideali si verifica una duplicazione ogni 20 minuti

# Divisione cellulare negli organismi eucarioti pluricellulari

> Negli eucarioti pluricellulari è il processo che permette all’organismo di aumentare

le proprie dimensioni o di riparare, sostituire tessuti danneggiati. Il ciclo cellulare è la successione delle fasi della vita di una cellula eucariotica che intercorrono tra due successive divisioni cellulari . Può essere diviso in due parti: una durante la quale la cellula si accresce e si prepara a dividersi e l’altra in cui la cellula si divide in due nuove cellule. Nel ciclo cellulare degli eucarioti si alternano periodi di crescita (interfase) e di divisione (mitosi).


# I vari tipi di cellule si dividono con frequenze differenti

Le cellule presenti nel midollo osseo (cellule staminali emopoietiche che danno origine a tutte le cellule del sangue) si dividono costantemente per dare origine ai globuli rossi del sangue. I globuli rossi in media vivono solo 120 giorni e in un uomo adulto ve ne sono circa 2,5 x 1013 ; per mantenere questo numero devono essere prodotti, per divisione delle cellule staminali, circa 2,4 milioni di nuovi globuli rossi ogni secondo. I globuli rossi, gran parte delle cellule nervose perdono invece la capacità di duplicarsi una volta raggiunta la maturità. Altri tipi di cellule, invece mantengono la capacità di dividersi anche dopo aver raggiunto la maturità, ma solo in determinate circostanze. Per esempio le cellule del fegato umano normalmente non si dividono, ma se una parte del fegato viene asportata chirurgicamente, le cellule restanti continuano a duplicarsi fino a che il fegato non raggiunge nuovamente la sua grandezza, a questo punto cessano di dividersi. Complessivamente nell’organismo umano adulto avvengono circa 2,3 x 1012 divisioni cellulari ogni 24 ore, il che equivale a circa 25 milioni di divisioni al secondo


# Le fasi del ciclo cellulare

### Interfase

Occupa il 90% dell’intero ciclo ed è suddivisa nelle fasi G1, S e G2.

### Mitosi

È la fase di separazione dei cromosomi che si posizionano ai lati opposti della cellula.(divisione del nucleo)

### Citodieresi

È la fase di separazione in cui il citoplasma viene ripartito tra le due cellule figlie.(divisione del citoplasma)

# Interfase

Fase G1 : si assiste all’aumento di dimensioni della cellula e alla
produzione di nuovi organuli e strutture cellulari. In questa fase il
metabolismo cellulare è molto attivo: occorrono infatti energia e
materiali da costruzione per consentire la sintesi delle diverse
strutture cellulari. La stessa membrana cellulare deve estendersi
progressivamente per seguire l’aumento del volume della cellula quindi
occorre procedere alla sintesi dei suoi componenti, fosfolipidi e
proteine. In questa fase il DNA è visibile nel nucleo in forma di
cromatina, una massa indistinta formata da DNA associato a proteine

Fase S : il metabolismo rallenta , le dimensioni sono ormai quelle
tipiche della cellula adulta e nel nucleo avviene la duplicazione del
patrimonio genetico. Durante questo periodo la quantità di DNA
presente nel nucleo raddoppia. Il DNA e le proteine associate si
duplicano e anche in questa fase il DNA è visibile in forma di
cromatina

Fase G2 : una fase poco più breve di quelle che la precedono, la
cellula si prepara a dividersi in due parti. Al suo interno vengono
predisposte le strutture che poi provvederanno a ripartire in parti
uguali il patrimonio genetico della cellula. Anche in questa fase il DNA
è visibile in forma di cromatina

# La mitosi

La mitosi consiste nella ripartizione
esatta del genoma della cellula
madre nelle due cellule figlie. Per
convenzione la mitosi si suddivide in
4 fasi: profase , metafase,
anafase, telofase, tuttavia non
esiste un momento preciso in cui si
passa da una fase all’altra poiché in
molti casi il processo è continuo

# Profase

La cromatina si compatta avvolgendosi
intorno a proteine basiche dette
Istoni e si formano i cromosomi ora
visibili al microscopio ottico. Ogni
cromosoma è costituito da due
cromatidi fratelli uguali tra loro
generati grazie alla duplicazione del
DNA avvenuto nella fase S. Le coppie
di centrioli (solo nelle cellule animali)
migrano verso i poli opposti della
cellula e generano dei sottili filamenti
proteici che nell’insieme andranno a
formare il fuso mitotico . Comincia
la formazione del fuso. Scompare il
nucleolo e la membrana nucleare si
disperde in frammenti.


# METAFASEI cromosomi, ciascuno formato

da due cromatidi, iniziano a
spostarsi, manovrati dalle fibre
del fuso, verso il piano
equatoriale della cellula,
equidistante dai 2 centrioli
detto PIASTRA EQUATORIALE
o METAFASICA. 

# ANAFASE

I cromatidi fratelli si separano,
ognuno tirato dalle fibre del

fuso verso i poli; ogni cromatidio

costituisce ora un cromosoma
singolo. I due corredi identici si
dirigono rapidamente verso i poli
opposti del fuso

# TELOFASE

I cromosomi hanno raggiunto i poli
opposti, il fuso comincia a
disperdersi. Si formano 2 nuove
membrane nucleari intorno ai due
assetti cromosomici.

I cromosomi si despiralizzano
ritornando a formare la cromatina,
ricompaiono i nucleoli e la cellula si
allunga

# La citodieresi

È il processo di divisione del citoplasma della
cellula madre con tutto il suo corredo di
strutture cellulari ed organelli, in due
distinte porzioni attorno ai 2 nuclei
neoformati.Divide generalmente la cellula in
due parti uguali.

Nelle cellule animali questo processo
avviene in conseguenza di una strozzatura
che stringe progressivamente la parte della
cellula compresa tra i due nuclei fino a
separare la cellula madre in 2 cellule figlie.

Nelle cellule vegetali non si verifica una
strozzatura a causa della parete cellulare. Si
forma invece nella zona compresa tra i due
nuclei una struttura cellulare di separazione
grazie a delle vescicole prodotte
dall’apparato del Golgi che fondendosi
formano la piastra cellulare ed ai lati di
questa le 2 nuove pareti cellulari




